Specyfikacja projektu
Chcemy, aby nasza strona pizzerii miała następujące funkcjonalności:


menu ma wyświetlać listę produktów,
każdy produkt ma rozwijany panel z opisem i opcjami zamówienia,
każdy produkt może mieć dowolną liczbę opcji w postaci checkboxów, radio-buttonów, oraz selectów,
każda opcja produktu może zmieniać jego cenę,
można zamówić kilka produktów tego samego typu,
zamawiane produkty mają trafiać do koszyka,
koszyk ma podawać cenę zamówienia z uwzględnieniem stałego kosztu dowozu,
dla każdej pozycji w koszyku ma być możliwość usunięcia, zmiany ilości oraz edycji opcji tej pozycji,
lista projektów nie będzie zawarta w plikach JS ani HTML, ale będzie pobierana z serwera już po wczytaniu strony,
składane zamówienia będą zapisywane na serwerze,
strona ma być publicznie dostępna w internecie.
Na tym zakończymy projekt – nie będziemy implementować kosztów dowozu zależnych od odległości ani osobnej strony checkout z formularzem na dane osobowe, adres czy wybór formy płatności. Pozostawiamy te aspekty projektu Tobie – po kursie możesz wrócić do projektu i uzupełnić go. Nawet bez nich będzie to wyzwanie, ponieważ mamy przed sobą naukę nowego podejścia do programowania. Dlatego wykonanie całej funkcjonalności tego projektu zajmie nam dwa tygodnie.

Prawie zapomnieliśmy o jeszcze jednej funkcjonalności naszej strony – każdy produkt może mieć swoją ilustrację, która może zmieniać się w zależności od wybranych opcji! Dzięki temu użytkownik będzie widział rysunek dokładnie takiej pizzy lub sałatki, jaką chce zamówić!